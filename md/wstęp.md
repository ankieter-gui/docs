# Informacja licencyjna

Oprogramowanie Ankieter+ jest udostępnione na 2-klauzulowej licencji BSD.
W celu zdobycia szczegółowych informacji o warunkach użytkowania nałożonych
przez tę licencję należy zajrzeć do pliku `LICENSE` udostępnionego
zarówno z tą dokumentacją, jak i z kodem źródłowym tego oprogramowania.


# O Ankieterze+

Ankieter+ jest darmowym oprogramowaniem pozwalającym na łatwe tworzenie
ankiet, które później mogą być udostępniane studentom lub pracownikom
uniwersyteckim przez system Ankieter będący częścią USOSa.

Ankieter+ dostarcza także narzędzia pozwalające na edycję danych zebranych
w Ankieterze, tj. tworzenie wykresów i tabel oraz wzbogacania ich
o dowolne komentarze z użyciem wbudowanego edytora tekstu.

Tworzenie wspomnianych zestawień tabelarycznych oraz wykresów odbywa się na
zasadzie zbliżonej do mechaniki tabel przestawnych. Układanie ich odbywa
się jednak ze wsparciem prostego w obsłudze interfejsu.

Wraz z Ankieterem+ dostarczona jest mechanika uprawnień, widoczności
i udostępniania zarówno projektów ankiet, zebranych w nich danych jak
i utworzonych na ich podstawie podsumowań. W systemie zawarty jest też panel
administratora pozwalający na tworzenie i usuwanie kont oraz przydzielanie
użytkowników do określonych grup.


# Jak czytać tę dokumentację
Jeśli czytasz tę sekcję tylko w celu dowiedzenia się, jak przeprowadzić ankietę, polecamy zajrzeć prosto do ostatniej sekcji pliku `dla użytkownika.md`.

Dokumentacja Ankietera+ została podzielona na 4. główne części, z których
każda trzymana jest w osobnym pliku Markdown. Części te zawierają
następujące informacje:
1. Wstęp (`wstęp.md`): zawiera podstawowe informacje o systemie oraz strukturze dokumentacji.
2. Dla użytkownika (`dla użytkownika.md`): zawiera informacje o obsłudze strukturze interfejsu, instrukcję obsługi edytora ankiet, edytora raportów, opis możliwości udostępniania oraz przewodnik pozwalający na utworzenie ankiety, przeprowadzenie jej oraz analizę danych w niej zebranych.
3. Dla administratora (`dla administratora.md`): zawiera informacje o instalacji systemu, jego konfiguracji, sposobie, w jaki w systemie działają uprawnienia oraz opis mechanizmu zarządzania użytkownikami i grupami.
4. Dla programisty (`dla programisty.md`): jest to techniczna część dokumentacji, zawiera opis API, dokumentację silnika, kodu interfejsu oraz struktury bazy danych.
